<h3>tasuta e-teenus</h3>
<p>wLex on tasuta e-teenus, mis lisab elektroonilisest Riigi Teatajast pärit õigusaktidele paragrahvi tasemeni ulatuvad sisukorrad, võimaldab aktide erinevaid redaktsioone omavahel võrrelda, teavitab kasutajaid Twitteri ja Facebook-i vahendusel seaduste uute redaktsioonide jõustumisest jpm.</p>

<h3>andmebaasi väljavõtted</h3>
<p>Soovi korral võid siitsamast tellida wLex-i andmebaasi väljavõtte. Nii on kõik täna kehtivad Eesti seadused Sulle kättesaadavad ka "levist väljas" viibides; seaduste varasemate redaktsioonide vaatamiseks või värskema väljavõtte tellimiseks vajad siiski internetiühendust.</p>
<p>Väljavõtte tellimiseks saada SMS sisuga <b>TXT WLEX</b> numbrile <b>13017</b> (hind 50 EEK / 3,20 €), sisesta vastuseks saadud parool kõrvalolevasse kasti ja vajuta "SUBMIT". Seejärel lae väljavõte alla, salvesta see (<tt>wLex.zip</tt>) oma arvutisse ning paki lahti oma töölauale või muusse meelepärasesse kataloogi. Kasutamiseks ava sinnasamasse tekkinud <tt>wLex.html</tt> oma veebilehitsejas.</p>

<h3>vaba tarkvara</h3>
<p>wLex on vaba tarkvara, mida igaüks saab jõudumööda paremaks teha. Kui Sa ei oska programmeerida, saad siiski asjale õla alla panna -- palju abi on ka asjalikest veateadetest ja hästi põhjendatud arendusettepanekutest. GNU üldise avaliku litsentsi (GPL) alusel levitatava programmi lähtetekst on GitHub-is igale soovijale kättesaadav.</p>

<p style="text-align: right"><a href="mailto:wlex@salakala.eu">wlex@salakala.eu</a> :
<a href="http://twitter.com/seadused">Twitter</a> :
<a href="http://facebook.com/seadused">Facebook</a> :
<a href="http://github.com/wolli/wlex">GitHub</a></p>
