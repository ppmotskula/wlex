<!--
Front page copy  for wLex 3.1

Last updated on 2009-03-29 by Peeter P. Mõtsküla <peeterpaul@motskula.net>
-->

<p class="ttl">wLex: Eesti õigusaktide sisukorrastatud terviktekstid</p>

<p>wLex on <a href="https://www.riigiteataja.ee/">elektroonilise Riigi Teataja</a> (eRT) <b>mitteametlik</b> alternatiivne kasutajaliides, mis võimaldab eRT-st otsida Eesti õigusaktide kehtivaid (või kasutaja määratud kuupäeval kehtinud või kehtima hakkavaid) terviktekste, varustab leitud aktid automaatselt paragrahvi tasemeni ulatuvate sisukordadega ning oskab näidata sama akti redaktsioonide vahelisi erinevusi.</p>

<p>Süstemaatiline kataloog (vasakul) võimaldab otsida terviktekste teemavaldkondade kaupa. Otsing (üleval) "sööb" nii aktide täisnimetusi (nt <i>autoriõiguse seadus</i>), ametlikke lühendeid (<i>AutÕS</i>) kui osalisi nimetusi (<i>autoriõigus</i>). Redaktsiooni kehtivuse kuupäev peab olema esitatud kujul pp.kk.aaaa; kui kehtivusaeg on määramata, võetakse vaikimisi tänane kuupäev. Otsida on võimalik nii aktide pealkirjadest (vaikimisi) kui tekstidest. Otsinguriba vasakus servas olev viide toob tagasi avalehele; otsingurea lõpus oleva viite kaudu on võimalik leida abiinfot ja teavitada kasutamisel ilmnenud probleemidest.</p>

<p>Iga akti päises on ära toodud viide akti ametlikule tekstile eRT-s. Jõustumismärgete järel olevad viidad "vaata" ja "võrdle" võimaldavad vaadata akti varasemaid redaktsioone ning neid hetkel kuvatud redaktsiooniga võrrelda.</p>

<p>Alates 2009. aasta aprillist on wLex kasutajatele tasuta kättesaadav aadressilt <a href="http://kasulik.info/wlex/">http://kasulik.info/wlex</a>.</p>

<p>wLex on vaba tarkvara, mida igaüks võib vastavalt <a href="http://opensource.org/licenses/gpl-2.0.php">GNU üldise avaliku litsentsi (GPL)</a> tingimustele kasutada, täiendada ja levitada. wLex'i lähtetekst on saadaval <a href="http://github.com/wolli/wlex">GitHub'ist</a> ning tehnilisemat laadi lisateave <a href="http://wolli.lighthouseapp.com/projects/28256/home">Lighthouse'ist</a>.</p>

<p>Head pruukimist,<br />
<a href="http://peeterpaul.motskula.net/">Peeter P. "wolli" Mõtsküla</a><br /></p>
